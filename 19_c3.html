<pre>
                        Psaltaren, 123 Psalmen

                     Bön om hjälp mot föraktare.

  1.  En vallfartssång.

        Jag lyfter mina ögon upp till dig,
            du som bor i himmelen.
  2.    Ja, såsom tjänares ögon skåda
            på deras herres hand,
        såsom en tjänarinnas ögon
            på hennes frus hand,
        så skåda våra ögon
            upp till HERREN, vår Gud,
            till dess han varder oss nådig.

  3.    Var oss nådig, HERRE, var oss nådig,
        ty vi äro rikligen mättade med förakt.
  4.    Rikligen mättad är vår själ
            med de säkras bespottelse,
            med de högmodigas förakt.
</pre>
